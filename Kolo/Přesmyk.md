# Návod na seřízení přesmykače:
Příprava: Kolo upevním do stojanu tak, aby zadní kolo viselo ve vzduchu. Vzadu přehodím na nevětší kolečko, vepředu na nejmenší kolo. Zkontroluju polohu řadicích pák.

## Výška a úhel přesmykače vůči převodníku
Poloha přesmykače se obvykle nemění, proto nejprve zkontroluju, jestli vůbec je změna nastavení nutná. Vzadu přehodím na největší kolečko, vepředu na nejmenší kolo. Ručně posunu tělo přesmykače tak aby lícovalo s hranou největšího kola. Pohledem shora zkontroluju, zda je hrana přesmykače rovnoběžná s hranou největšího kola. Dále zkontroluji výšku. Spodní okraj přesmykače (vnější) by měl být cca 2 mm nad vrcholky zubů největšího kola. Pokud je nutné provést úpravy, povolím kotevní šroub přesmykače a upravím polohu dle požadavků.

## Vnitřní doraz (Low gear limit screw)
Vnitřní doraz vymezuje maximální vychýlení přesmykače na straně nejmenšího kola (u rámu). Seřizuje se šroubem se značkou L (Low gear). Když šroub utáhnu (CCW), přesmykač se vychýlí směrem dovnitř k rámu. Když šroub povolím (CW), přesmykač se vychýlí směrem ven k pedálu. 
Postup: Řetěz je vzadu na největším kolečku, vepředu na nejmenším kole. Zkontroluju polohu řadicích pák. Povolím napínací lanko, protože příliš napnuté lanko může působit jako falešný doraz. Lanko se povolí zhruba o dvě otáčky seřizovacího šroubu na konci bowdenu u těla řadicí páky ve směru hodinových ručiček. Šlapu, a přitom utahuju dorazový šroub tak dlouho, dokud neuslyším, že řetěz drhne o vnitřní plochu přesmykače. Pak ho zpátky povoluju, dokud drhnutí nezmizí –> to je správná poloha dorazového šroubu. 
Kontrola: Utáhnu napínací lanko a šlapu. Přeřadím na střední kolo. Řetěz musí vyběhnout nahoru na větší kolo. Přeřadím zpátky na nejmenší kolo. Řetěz musí bez prodlevy přeskočit na nejmenší kolo. Pokud se mu nechce dolů, je dorazový šroub příliš utažen, a je nutné ho ještě trochu povolit (CCW).

## Napnutí lanka
Napnutí lanka určuje ochotu k přehazování. Pokud vázne přehazování z menšího kolečka na větší, je lanko napnuté málo. Pokud vázne přehazování z většího kolečka na menší nebo pokud je přehazovačka příliš agresivní (přehodí o dva stupně najednou), lanko je napnuté příliš. 
Napnutí lanka se seřizuje pomocí seřizovacího šroubu na konci bowdenu u těla řadicí páky. Otáčením šroubu dovnitř se lanko napne, otáčením šroubu ven se lanko povolí.

## Vnější doraz (High gear limit screw)
Vnější doraz vymezuje maximální vychýlení přesmykače na straně největšího kola (u pedálu).  Seřizuje se šroubem se značkou H (High gear). Když šroub utáhnu (CCW), přesmykač se vychýlí směrem dovnitř k rámu. Když šroub povolím (CW), přesmykač se vychýlí směrem ven k pedálu.
Postup: Řetěz je vzadu na nejmenším kolečku, vepředu na největším kole. Zkontroluju polohu řadicích pák. Dorazový šroub povolím. Zmáčknu řadicí páku zkontroluju velikost mezery mezi řetězem a přesmykačem. Pokud je větší než 1 mm, šroub utáhnu. Postup opakuju tak dlouho, dokud řetěz plynule běhá, nedrhne. nezmizí –> to je správná poloha dorazového šroubu. 
Kontrola: Šlapu a přesmykač rukou vmáčknu ven. Řetěz musí vyběhnout nahoru na větší kolo. Pustím přesmykač, řetěz musí spadnout dolů na nejmenší kolo. Pokud se mu nechce dolů, je dorazový šroub příliš utažen, a je nutné ho ještě trochu povolit.
