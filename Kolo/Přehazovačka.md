# Návod na seřízení přehazovačky

[How to Adjust Bicycle Gears](http://www.youtube.com/watch?v=SjJfKO_tAo0)

[How to Properly Adjust Bicycle Shifting](http://www.youtube.com/watch?v=ZTprZHCwoNc)


Příprava: Kolo upevním do stojanu tak, aby zadní kolo viselo ve vzduchu. Vepředu přehodím na největší kolo, vzadu přehodím na nejmenší kolečko. Zkontroluju polohu řadicích pák. Utáhnu lanko pomocí šroubu u přehazovačky na maximum. Pokud i tak je lanko volné, povolím držák lanka a dotáhnu lanko ručně. Utáhnu šroub. Zamáčknu přehazovačku dovnitř a šlapu. Řetěz přeskočí na velká kolečka. Ideální je dostat ho až na největší kolečko ale není to nutné. Zabrzdím. Stále držím přehazovačku vmáčknutou. Lanko by mělo být dostatečně volné tak aby šlo vyháknout z držáku. Pokud tomu tak není, něco je špatně. Vyháknu bowden a povolím tah v lanku. Povolení lanka je nutné pro správné seřízení dorazů.

## Napnutí lanka
Napnutí lanka určuje ochotu k přehazování. Pokud vázne přehazování z menšího kolečka na větší, je lanko napnuté málo. Pokud vázne přehazování z většího kolečka na menší nebo pokud je přehazovačka příliš agresivní (přehodí o dva stupně najednou), lanko je napnuté příliš. 
Postup: Šlapu a řadící pákou na řídítkách zkouším měnit rychlosti. Řetěz by měl plynule přecházet mezi kolečky. Pokud vázne přehazování z menšího kolečka na větší, je lanko napnuté málo. Pokud vázne přehazování z většího kolečka na menší nebo pokud je přehazovačka příliš agresivní (přehodí o dva stupně najednou), lanko je napnuté příliš.
Napnutí lanka se seřizuje pomocí seřizovacího šroubu na konci bowdenu u těla přehazovačky. Otáčením šroubu dovnitř se lanko napne, otáčením šroubu ven se lanko povolí.

## Vnější doraz (High gear limit screw)
Vnější doraz vymezuje maximální vychýlení přehazovačky na straně malých koleček. Seřizuje se šroubem se značkou H (High). Když šroub povolím, přehazovačka se vychýlí směrem ven od náboje. Když šroub utáhnu přehazovačka se vychýlí směrem dovnitř k náboji.
Postup: Řetěz je vzadu na nejmenším kolečku, vepředu na největším kole. Zkontroluju polohu řadicích pák. Ručně přehodím vzadu řetěz na druhé nejmenší kolečko. Horní dorazový šroub utáhnu na maximum. Jednou rukou šlapu, druhou rukou povoluju dorazový šroub do té doby, než řetěz přeskočí dolů na nejmenší kolečko –> to je správná poloha dorazového šroubu. 
Kontrola: Šlapu a přehazku rukou vmáčknu dovnitř. Řetěz musí vyběhnout nahoru na větší kolečka. Pustím přehazku, řetěz musí spadnout dolů na nejmenší kolečko. Pokud se mu nechce dolů, je dorazový šroub příliš utažen, a je nutné ho ještě trochu povolit. 

## Vnitřní doraz (Low gear limit screw)
Vnitřní doraz vymezuje maximální vychýlení přehazovačky na straně velkých koleček. Seřizuje se šroubem se značkou L (Low). Když šroub povolím, přehazovačka se vychýlí směrem dovnitř k náboji. Když šroub utáhnu přehazovačka se vychýlí směrem ven od náboje. 
Postup: Řetěz je vzadu na největším kolečku, vepředu na nejmenším kole. Zkontroluju polohu řadicích pák. Ručně přehodím řetěz vzadu na druhé největší kolečko. Dolní dorazový šroub utáhnu na maximum. Na horní šroub už nesahám. Jednou rukou šlapu, druhou rukou povoluju dorazový šroub do té doby, než řetěz přeskočí nahoru na největší kolečko –> to je správná poloha dorazového šroubu. 
Vrácení bowdenu s lankem do držáku
Postup: Řetěz je na nejmenším kolečku. Zamáčknu přehazovačku dovnitř a šlapu. Řetěz vyběhne nahoru na velká kolečka. Držím přehazku vmáčknutou. Nasadím zpátky bowden a lanko přehazky do držáku. Uvolním přehazku. 
